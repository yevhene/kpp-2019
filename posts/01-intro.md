# 1. Вступ

## Основні поняття Крос-платформного Програмування

### Означення
Крос-платформне програмування - це написання коду що може бути виконаний на різних платформах.

Існують різні підходи в залежності від типу мови:
- Для мов що компілюються, основний підход, це перекомпіляція коду для різних платформ (C/C++, Haskell);
- Для мов що інтерпретуються це розповсюдження вихідного коду для його подальшого виконання на цільовій платформі (Ruby, Python). Також можлива попередня компіляція в проміжний код (Java, C#). Але в обох випадках, на цільовій платформі має бути программа-інтерпретатор, спеціально реалізована для цієї платформи.

## JavaScript
Наразі одною з найпопулярніших мов є JavaScript. Його зростаюча популярність тримається на двох факторах:
1. Це єдина мова, яку можна використовувати у всіх браузерах, для керування веб-сторінками;
2. JavaScript дуже легко вбудовується і може працювати у різноманітних оточеннях. (У браузері, у термінальних, настільних та мобільних аплікаціях, на пристроях, як сркиптова мова всередині іншої аплікації, та у велицій кількості інших оточень).

JavaScript - високорівнева, інтерпретована мова програмування що керується специфікацією ECMAScript. Її характеризують, як динамічну, слабко типізовану, прототипну і мультипарадигмальну.
- **Високорівнева** - нам не доведеться керувати пам'яттю та іншими апаратними ресурсами. На противагу мові C або мові асемблеру, що потребують безпосереднього керування пам'яттю і тому вважаються *низькорівневими*.
- **Iнтерпретована** - немає необхідності компілювати перед запуском, перетворенням программи у машинні коди займається спеціальна програма *Інтерпретатор*, що починає свою роботу під час запуску програми. На противагу мові C або Haskell, що потребують попередньої компіляції і тому називаються *компільованими*.
- **Динамічна** - дозволяє визначати типи даних і здійснювати синтаксичний аналіз і компіляцію «на льоту», безпосередньо на етапі виконання. Такоє типізація JavaScript характеризують, як *качину*, це означає що "Якщо воно виглядає як качка, плаває як качка і крякає як качка, то це напевно і є качка" без додаткових перевірок. На противагу *статичним* мовам C++ або Java, що потребують визначення типів заздалегідь.
- **Слабко типізована** - за рахунок можливості неявного приведення типів. На противагу мовам із *сильною типізацією*, таким як Python або Java, що не дозволяють неявного приведення типів.
- **Прототипна** - що використовує Прототипи (замість Класів), як основу для Об'єктно-Орієнтованого Програмування. На противагу мовам C++ та Java що використовую Класи, як основу для ООП.
- **Мультипарадигмальна** - що використовує різні парадигми, як засади до створення мови:
  - *Процедурна* - програми будуються на основі Процедур та Функцій;
  - *Об'єктно-Орієнована* - реалізує ООП на базі Прототипів;
  - *Функціональна* - Функції першого класу та Функції вищих порядків.

### Історія JavaScript
**Брендан Айк** розробив у Грудні 1995-го, для компанії *Netscape* мову програмування **Mocha**, пізніше **LiveScript**, і через деякий час нарешті **JavaScript**. В ранніх прототипах JavaScript був подібний до функціональної мови *Scheme але зазнав змін, щоб бути більш схожим на популярну в той час *Java*.

*Microsoft* щоб уникнути проблем з торговою маркою, у Серпні 1996-го, створила **JScript**. Що частково відрізнявся від *JavaScript*.

*Netscape* у Лістопаді 1996-го почала процес стандартизаці, за допомогою компанії *Ecma International*. Новий стандарт *ECMA-262*, за згодою учасників, до складу яких приєднався згодом *Microsoft*, отримав назву **ECMAScript**.

### Версії JavaScript

| Версія   | Дата         | Зміни
| -------- | ------------ | -----
| 1        | Червень 1997 | Створено
| 2        | Червень 1998 | Узгоджено зі стандартом ISO/IEC 16262
| 3        | Грудень 1999 | Регулярні вирази, обробки винятків
| 4        | не випущена  | Класи, модулі, статична типізація, генератори, ітератори, деструктивне просвоєння, алгебраїчні типи даних
| 5        | Грудень 2001 | `"strict mode"`, `JSON`, рефлексія, численні виправлення та прояснення
| 5.1      | Червень 2001 | Узгоджено зі стандартом ISO/IEC 16262:2011
| 6 (2015) | Червень 2015 | Класи, модулі, генератори, ітератори, деструктивне просвоєння, обіцянки, рефлексія, проксі
| 7 (2016) | Червень 2016 | Експонента `**`, `Array.prototype.includes`
| 8 (2017) | Червень 2017 | `async`/`await`, SIMD, метапрограмування
| 9 (2018) | Червень 2018 | Асинхронні ітератори/генератори

## Висновок
JavaScript основна мова Web. Вона еволюціонувала протягом десятиліть від вбудованої в браузер мови для сценаріїв до повноцінної мови програмування загального призначення. Ранні рішення та помилки наклали значний відбиток на дизайн мови та були запорукою до суттєвих недоліків.

## Посилання
- Історія JavaScript більш детальніше:
  - [Вікіпедії (укр)](https://uk.wikipedia.org/wiki/JavaScript#%D0%86%D1%81%D1%82%D0%BE%D1%80%D1%96%D1%8F);
  - [Ben Aston - A brief history of JavaScript (en)](https://auth0.com/blog/a-brief-history-of-javascript/);
  - [Sebastián Peyrott - A Brief History of JavaScript (en)](https://auth0.com/blog/a-brief-history-of-javascript/).
- Подивитись, які можливості включені до сучасних версій JavaScript та версії node.js що їх реалізують можна на сайті:
  - [node.green](https://node.green/).
